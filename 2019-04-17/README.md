Bu etkinliğimizin konusu her yazılım geliştiricinin araç kutusunda yer alması 
gereken dağıtık sürüm kontrol sistemi Git.

Linux işletim sisteminin sürüm kontrolünün yönetilmesi için Linus Torvalds 
tarafından geliştirilen Git, yıllar içinde açık kaynaklı, yüksek performanslı 
ve stabil yapısıyla diğer sürüm kontrol sistemlerinin önüne geçerek en çok 
tercih edilen sürüm kontrol sistemlerinden biri oldu.

Bu etkinlikte, Git sistemi kurulumundan kullanımına kadar çeşitli yöntemler ve 
ipuçları ile yazılım projelerinde Git'in nasıl kullanılabileceği konusunda 
bilgiler verilecek, özellikle konsolda uygulamalı örnekler içeren bir sunum 
olacaktır.

Advancity kurucu ortağı ve CTO'su olan Zafer Gürel tarafından yapılacak bu 
sunuma hepinizi bekleriz.

